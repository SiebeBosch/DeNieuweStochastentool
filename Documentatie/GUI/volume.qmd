---
title: "Tabblad Volume"
bibliography: literatuur.bib
reference-section-title: "Literatuur"
---

Met 'Volume' bedoelen we in een stochastencontext doorgaans het 'neerslagvolume'. Maar dat hoeft niet per s√©. Wanneer we bijvoorbeeld alleen rekenen met een hydraulisch model (en dus geen neerslag-afvoerproces), kan 'Volume' ook staan voor een stochast zoals 'beekinstroom'.

Echter in deze handleiding nemen we aan dat Volume staat voor neerslagvolume. 

![Volumes](img/frm_volumes.png "Volumes")

Bij het inladen van het .xml configuratiebestand zal De Nieuwe Stochastentool eerst achterhalen welke seizoenen er zijn gedefinieerd (database: tabel SEASONS). Voor ieder seizoen verschijnt dan een grid met volumes en hun bijbehorende kansen (eigenlijk: frequenties). Deze waarden komen uit de database: tabel VOLUMES. 

De waarden zijn uitgedrukt als het gemiddeld aantal gebeurtenissen per jaar wat in de betreffende klasse valt. De som van de frequenties uit alle klassen moet gelijk zijn aan 365.25 * 24/duur. Hiermee dwingen we af dat de stochastenklassen samen alle mogelijke gebeurtenissen vertegenwoordigen die in een jaar kunnen voorkomen. Anders gezegd: de som der kansen is 1.

Door in de grids de waarden onder USE aan te passen van 0 naar 1 of andersom is het mogelijk om klassen uit- danwel in te schakelen. De kans van een uitgeschakelde klasse wordt eerlijk herverdeeld over zijn twee nog actieve buren.





